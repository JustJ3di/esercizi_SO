Si realizzi in linguaggio C/C++ una applicazione multithread, basata sul costrutto monitor, in cui siano previsti tre tipi di thread: un thread generatore, un thread aggiornatore, e 3 thread di tipo destinatario. I thread dovranno cooperare nella seguente maniera:

    Il thread generatore dovrà (per 10 volte) generare un elemento (una struttura contenente una coppia di interi casuali tra 0 e 10), e inserirla nella coda di un vettore circolare di buffer, usando il metodo genera(). Se il vettore è pieno, il thread deve sospendersi finché non si rende libero un buffer del vettore.

    Il thread aggiornatore dovrà periodicamente (ogni secondo, 10 volte) prelevare un elemento dalla testa del vettore con il metodo preleva().
    Se il vettore è vuoto, il thread deve attendere finché non si rende disponibile un elemento.

    Dopo aver prelevato un elemento, e prima di prelevarne uno ulteriore, il thread aggiornatore dovrà copiare l'elemento all'interno di una struttura dati condivisa con i thread destinatario, utilizzando il metodo aggiorna(). Il thread aggiornatore dovrà sospendersi nel caso vi siano thread destinatari che stiano consultando il buffer.

    I thread destinatari dovranno periodicamente (ogni 2 secondi, per 6 volte) consultare il valore corrente della struttura, usando il metodo consulta(), che stamperà a video i singoli valori interi e la loro somma. Se il thread aggiornatore sta modificando la struttura dati, i thread destinatari dovranno sospendersi finché la modifica non sarà terminata.
