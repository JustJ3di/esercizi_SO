Controllo di congestione

Si realizzi in C/C++ una applicazione multiprocesso basata su code di messaggi UNIX, che realizzi uno schema produttore-consumatore con buffer multipli. 
In questa applicazione, il vettore di buffer sarà rappresentato da una coda di messaggi, su cui i processi produttori dovranno accumulare al più 10 messaggi. 
Se la coda contiene già 10 messaggi, i produttori dovranno sospendersi in attesa che almeno un messaggio sia consumato.
I processi consumatori dovranno prelevare messaggi da questa coda. Se la coda non contiene alcun messaggio, i consumatori dovranno sospendersi in attesa che sia prodotto almeno un messaggio.

Per sincronizzare i processi, si adotti il seguente protocollo. 
Il processo padre, prima di avviare i processi produttori e consumatori, dovrà creare una ulteriore coda dei token e inserirvi 10 messaggi token ("gettone"). 
I processi produttori, prima di produrre un messaggio, dovranno prelevare un token dalla apposita coda; 
se non vi sono token, i produttori dovranno sospendersi in attesa di ricevere token. 
I processi consumatori, dopo aver consumato un messaggio, devono inviare un token sulla apposita coda prima di consumare il messaggio successivo. 
Si creino 4 produttori (ognuno produca 5 messaggi) e 2 consumatori (ognuno consumi 10 messaggi). Prima di ogni consumazione, i consumatori dovranno attendere un secondo usando la primitiva sleep(). I messaggi dovranno contenere un valore intero casuale, che i consumatori stamperanno a video.
