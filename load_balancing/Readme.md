Load balancing (esame del 18-01-2011)

Si realizzi in linguaggio C/C++ un'applicazione multiprocesso basata su code di messaggi UNIX, per la simulazione di un servizio di Load Balancing.
Un processo, denominato Balancer, attende di ricevere messaggi di richiesta di un ipotetico servizio, provenienti da un gruppo di processi Client.
Il Balancer inoltra a turno le richieste a 3 processi Server diversi, con un criterio a rotazione: la prima richiesta al Server 1, la seconda al Server 2, la terza al Server 3, la quarta di nuovo al Server 1, etc. 
In questo modo le richieste saranno distribuite equamente tra i server, i quali, ricevuti il messaggio, si limitano a stampare un messaggio a video di avvenuta ricezione. I messaggi di richiesta dovranno contenere il PID del processo Client che ha generato il messaggio, e ciascun Client dovrà generare 15 messaggi, attendendo 1 secondo tra un messaggio e il successivo. 

Un unico programma principale dovrà istanziare 8 processi Client il Balancer e i 3 processi Server, oltre che le code di messaggi necessari a gestire la comunicazione tra i processi.
