Processo di interfaccia sincrono con server asincroni

Si realizzi in linguaggio C/C++ un'applicazione multiprocesso, basata su code di messaggi UNIX, utilizzando tre tipi di processi: Client (5 in totale), Interfaccia, e Server (3 in totale).

Ognuno dei processi Client invia 5 richieste di elaborazione al processo Interfaccia. La prima richiesta deve essere inviata tramite send sincrona, e le successive 4 tramite send asincrona.
Nel realizzare la send sincrona tra Clienti e Interfaccia, i processi dovranno utilizzare il PID del processo Client nei messaggi, per fare in modo che i messaggi di sincronizzazione OK-TO-SEND siano recapitati ad uno specifico Client.
Inoltre, le richieste dei Client dovranno contenere un valore intero casuale tra 0 e 9.

Il processo Interfaccia dovrà servire un solo processo Client alla volta (se altri Client hanno fatto REQUEST-TO-SEND, si pongono in attesa della rispettiva OK-TO-SEND). 
Il processo Interfaccia deve inizialmente porsi in attesa di una richiesta da una send sincrona, poi ricevere le successive richieste da 4 send asincrone. 
Per ogni richiesta ricevuta (sincrona o asincrona), il processo Interfaccia dovrà a sua volta inviare la richiesta ai processi Server (tramite send asincrona), usando code distinte per ognuno dei 3 Server, e usando una politica round-robin (ad esempio, le prime 3 richieste, nell'ordine, saranno inviate al primo, al secondo e al terzo Server; 
la quarta richiesta sarà inviata al primo Server; la quinta richiesta sarà inviata al secondo Server; etc.). Ad ogni richiesta, i Server dovranno stampare a video il proprio PID, e il PID e il valore trasmesso dal richiedente.

Dopo aver ricevuto le 5 richieste, il processo Interfaccia dovrà gestire il successivo Client, ripetendo ogni volta la stessa sequenza di passi. Ognuno dei processi terminerà dopo aver inviato e/o ricevuto un numero prefissato di messaggi.
