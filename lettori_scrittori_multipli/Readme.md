Lettori/scrittori multipli

Si realizzi in linguaggio C/C++ il seguente programma multithread basato sullo schema lettore/scrittore.
Il programma dovrà implementare una struttura dati BufferLS, in cui inserire una variabile di tipo int (rappresentante un singolo buffer), e le ulteriori variabili necessarie per la sincronizzazione. Inoltre, il programma dovrà includere due funzioni int Lettura(BufferLS *) e void Scrittura(BufferLS *, int v) per l'accesso al buffer.
La sincronizzazione dovrà garantire la starvation dei soli scrittori (ossia, è sufficiente la mutua esclusione del monitor per sincronizzare i thread scrittori).

Il programma principale dovrà creare 3 istanze della struttura BufferLS, e 7 thread organizzati come in figura.
Il primo thread dovrà scrivere nel buffer un valore a caso tra 0 e 9, per 3 volte, attendendo 3 secondi tra una scrittura e l'altra. 
I thread 2 e 3 dovranno, con periodicità di 2 secondi, per 5 volte, leggere un valore dal primo buffer, e scrivere il valore letto su un ulteriore buffer. I thread 4, 5, 6, 7 dovranno leggere, con periodicità di 1 secondo e per 10 volte, il valore dal relativo buffer.
Ad ogni operazione di lettura e scrittura, dovranno essere stampati a video il valore e un numero identificativo del thread. Il programma dovrà terminare alla terminazione di tutti i thread.

image
